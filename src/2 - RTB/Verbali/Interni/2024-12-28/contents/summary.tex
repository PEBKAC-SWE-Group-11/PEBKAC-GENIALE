\section{Riassunto della riunione}
Questa riunione si è svolta per discutere i dubbi e le difficoltà incontrate dal gruppo nel periodo di tempo trascorso dall'ultima riunione interna e per stabilire i nuovi ruoli di ciascun membro in vista dell'imminente avvio dello sprint successivo.\\
Discutendo le difficoltà incontrate sono emerse le seguenti decisioni:
\begin{itemize}
    \item Durante la realizzazione del PoC sono state incontrate diverse difficoltà nel processo di containerizzazione di LM Studio, la piattaforma scelta per l'esecuzione locale di modelli LLM. Sono state quindi effettuate delle prove con Ollama, un framework open source in grado di sostituire LM Studio nel nostro progetto. Le prove effettuate su quest'ultimo hanno permesso di comprendere che è semplice da containerizzare e che è in grado di fornire comunque buoni risultati. Si è quindi deciso di utilizzare Ollama al posto di LM Studio;
    \item A seguito della decisione di utilizzare Ollama si proseguirà la realizzazione del PoC con il suo utilizzo (a partire dalle prove che sono state realizzate) e si è anche deciso di inserire all'interno del repository i progressi che verranno raggiunti prima della prossima riunione interna, dopo la verifica del loro funzionamento;
    \item Durante i primi test effettuati durante la realizzazione del PoC si è riscontrata una certa lentezza nell'esecuzione dei modelli LLM. Si è quindi deciso di contattare il rappresentate dell'azienda proponente, approfittandone per chiedere chiarimenti riguardo ai seguenti punti:
    \begin{itemize}
        \item La necessità di dover eseguire l'applicazione in locale, in quanto si hanno delle prestazioni peggiori rispetto a quelle che si avrebbero eseguendola su una piattaforma cloud;
        \item Le domande relative all'Analisi dei Requisiti emerse durante la revisione dei casi d'uso con il professor Cardin avvenuta in data 20 dicembre 2024.
    \end{itemize}
\end{itemize}
Infine, la nuova assegnazione dei ruoli che è stata definita per il prossimo periodo è la seguente:
 \begin{itemize}
    \item \textbf{Responsabile}: Davide Martinelli;
    \item \textbf{Amministratore}: Tommaso Zocche;
    \item \textbf{Verificatore}: Matteo Gerardin;
    \item \textbf{Analista}: Alessandro Benin;
    \item \textbf{Programmatore}: Derek Gusatto, Ion Bourosu, Tommaso Zocche;
    \item \textbf{Progettista}: Matteo Piron.
\end{itemize}